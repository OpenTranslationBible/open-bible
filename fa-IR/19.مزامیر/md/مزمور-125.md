# مزمور ۱۲۵

### سرود زائران.

## مزمور ۱۲۵:۱

> آنان که بر خداوند توکل دارند  
> همچون کوه صهیون‌اند که جنبش نمی‌خورد، بلکه تا ابد باقی می‌ماند.

## مزمور ۱۲۵:۲

> همچنان که کوه‌ها اورشلیم را احاطه کرده‌اند،  
> خداوند نیز قوم خود را احاطه کرده است  
> از اکنون و تا ابد.

---

## مزمور ۱۲۵:۳

> زیرا که عصای شرارت بر زمین پارسایان قرار نخواهد گرفت،  
> تا مبادا پارسایان دست خود را به بدی دراز کنند.

---

## مزمور ۱۲۵:۴

> ای خداوند، به نیکان نیکی کن،  
> و به آنان که در دل راست‌اند.

## مزمور ۱۲۵:۵

> اما آنان که به راه‌های کج خود منحرف می‌شوند،  
> خداوند ایشان را با بدکاران خواهد برد.  
> سلامتی بر اسرائیل باد.
