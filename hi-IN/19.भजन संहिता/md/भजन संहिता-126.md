# भजन संहिता 126

### आरोहण के गीत।

## भजन संहिता 126:1

> जब यहोवा सिय्योन के बंधुओं को लौटा लाया,  
> तब हम स्वप्न देखने वालों के समान थे।

## भजन संहिता 126:2

> तब हमारा मुँह हँसी से भर गया  
> और हमारी जीभ जयजयकार से;  
> तब अन्यजातियों में कहा गया,  
> "यहोवा ने उनके लिए बड़े काम किए हैं।"

## भजन संहिता 126:3

> यहोवा ने हमारे लिए बड़े काम किए हैं;  
> हम आनंदित हैं।

---

## भजन संहिता 126:4

> हे यहोवा, हमारी दशा को फिर से सुधार,  
> जैसे दक्षिण की धाराएँ।

## भजन संहिता 126:5

> जो आँसू बहाते हुए बोते हैं, वे जयजयकार करते हुए काटेंगे।

## भजन संहिता 126:6

> जो बीज की थैली लिए रोते हुए इधर-उधर जाता है,  
> वह निश्चय ही जयजयकार के साथ लौटेगा, अपनी पूलियाँ साथ लाते हुए।
